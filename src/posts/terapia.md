---
title: "Terapia"
specialchar: "oncologica"
desc: "Gli scopi primari della terapia oncologica sono la cura della malattia o la palliazione dei sintomi, cioè il miglioramento della sintomatologia e l'ottimizzazione della qualità di vita il più lungo tempo possibile."
image: "https://images.pexels.com/photos/4047008/pexels-photo-4047008.jpeg?auto=compress&cs=tinysrgb&dpr=2&h=750&w=1260"
id: "terapia-oncologica"
---

La terapia sistemica del cancro comprende la chemioterapia (cioè la chemioterapia convenzionale o citotossica), la terapia ormonale, la terapia mirata e la terapia immunitaria (vedi anche Panoramica sulla terapia del cancro). Il numero di terapie antitumorali approvate è in rapido aumento. Il National Cancer Institute mantiene un elenco aggiornato dei farmaci utilizzati per il trattamento del cancro. L'elenco fornisce un breve riassunto degli usi di ciascun farmaco e link a ulteriori informazioni.

Il farmaco ideale dovrebbe colpire solo le cellule tumorali e non avere effetti negativi sulle cellule normali. Sebbene i vecchi farmaci chemioterapici siano spesso tossici per le cellule normali, i progressi della genetica e della biologia cellulare e molecolare hanno portato allo sviluppo di farmaci più selettivi.

La maggior parte dei farmaci antitumorali viene somministrata per via sistemica, di solito per via endovenosa o sottocutanea, ma alcuni vengono somministrati per bocca. La somministrazione frequente per periodi prolungati può richiedere dispositivi di accesso impiantati per via endovenosa.